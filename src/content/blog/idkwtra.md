---
title: 'چی بنویسم؟'
description: 'نمیدونم چی بنویسم'
pubDate: 'Nov 08 2023'
---
!['LEONID PASTERNAK, THE PASSION OF CREATION, C. 1880.'](/img/idkwtra.jpg)
*LEONID PASTERNAK, THE PASSION OF CREATION, C. 1880.*

توصیه‌ای هست که وقتی نمیدونی چی بنویسی، درباره همین چیزی نداشتن واسه نوشتن بنویس.
توصیه‌ی خوبی حداقل برای مخاطب وبلاگ نیست، اما برای نویسندش میتونه خیلی خوب باشه و بار زیادی رو برداره از دوشش.

الیته وقتی که به معنی واقعی کلمه صفر نفر مخاطب داری حداقل این نگرانی رو نداری چیزی که مینویسی و ارائه میدی برای کسی خوشایند نباشه.

شاید من ۱درصد احتمال بدم که روزی این وبلاگ تعداد بازدیدکننده هاش دو رقمی بشه ولی خب ایده هیچوقت محبوبیت و تعداد بازدیدکننده نبوده. اصلا شاید برای همین من نمیتونم توی جایی مثه اینستاگرام و بقیه جاها باشم.

خلوت بودن اینجا مساوی با احساس امنیت برای ابراز بیشتر احساس و نظرات پیرامون موضوعات مختلف.
امنیت نه برای فرار از انتقاد بلکه حتی برای دیده شدن. 
تو دنیایی که (بیشتر سوشال مدیا مثل اینستا و تیک‌تاک و ...) هرکسی بدون تفکر و تخصص درباره هرچیزی نظرشو میده یه جورایی دلم نمیخواد اصلا نظری بدم 

ولی خب همیشه نگاهم به وبلاگ و مخاطبانش این بوده که کمی صبورتر و فکورتر از بقیه پلتفرم ها هستن.
و همین دلگرمی میده بهم که هرچند کم اما ممکنه یه روزی افرادی که هنوز میتونن بیشتر از یک حمله رو بخونن اینجا بیان و بتونم باهاشون آشنا بشم.

### چالش جواب میده؟
فکر میکنم اگر یه چیزی مثه چالش برای خودم بزارم بتونم متعهد باشم بهش نتیجش اینه که اینجا بیشتر فعالم و خب مهارت نوشتنم هم تقویت میشه! 

نوشتن همیشه یکی از علاقه های من بوده و خوب شدن در چیزی که علاقه داری بهش خب لذت بخشه. هدف زندگی چیزی بیشتر از همینه؟

و اما **چالش**
از این قراره: هفته ای سه تا پست (آپدیت روزانه، خلاصه کتاب، و ...)
+
یه پست جمع بندی در آخر هرماه از ماهی که گذشت.

کیفیت فدای کمیت میشه؟ نمیدونم، البته که اوایلش درحال یادگیریم و به مرور بهتر میشم اما خب همه از یه جایی شروع کردن دیگه. خرجی نداره و علاقه هم دارم پس ضرری نداره.

و یه **نکته مهم**
اینکه توصیه میشه برای بهتر نوشتن باید بیشتر خوند! پس خوندن بیشتر و بیشتر هم یه جورایی بخشی از چالش میشه که شاید یه پست دیگه دربارش بنویسم.


*جالبه که نمیدونستم چی بنویسم ولی بازم انقدر نوشتم. اون توصیه اول واقعا جواب میده انگار.*