---
title: چندپارگی
description: شما هم همینجوری هستید؟ 
pubDate: Nov 21 2023
---
!['Egyptian fellah woman (1872 painting)'](/img/Egyptian_fellah_woman_(1872_painting).jpg)
*Egyptian Fellah Woman with her Child (1872)*

در کتاب تاریخجه خوشبختی، به نقل از افلاطون به این نکته اشاره میکنه که طبیعتا بین اهداف گوناگون انسان در طول زنذگی تضادهایی وجود خواهد داشت. و افلاطون خوشبختی رو به نوعی ایجاد هماهنگی میان همین تضاد ها میدونه.

و اعتقادش اینه عقل انسانی که این هماهنگی رو بین تضادهای درونی ایجاد نکرده بر او حاکم نیست.

با فرض اینکه من با افلاطون موافقم اعلام میکنم که عقل من بر من حاکم نیست.  
بارها و بارها با کوچکترین کارها یه صدای بزرگی تو سرم بهم پاره‌ی دیگه‌ای از من رو یادآوری میکنه که انگار راضی نیست.

میخواستم از لفظ دوپاره بودن استفاده کنم اما انگار بیشتر از دوتاست.
شما هم همینجوری هستید؟ 
شده کاری رو انجام بدید که براتون خوشاینده فرق نداره چقدر بزرگ باشه و تو ذهنتون دقیقا چیزی متضاد اون باشه که فکر کنید اونجوری هم خوشحالید؟

حس میکنم این تضاد رو دارم زندگی میکنم و سردرگمم که کدوم یک از اینها رو باید بیشتر بهشون ارزش گذاشت...
شاید فرمول سادش این باشه اون پاره ای که بیشتر بهت لذت میده؟

شاید هیچکدوم. شاید قرار نیست هیچوقت تمام و کمال به رضایت کاملی رسید.

نمیدونم شاید من هنوز تو سطحی ترین چیزهای این زندگی موندم، منی که دقیقا نمیدونم کدوم کارو انجام دادن واقعا منو خوشحال میکنه، اونی که خوشحال میشه کیه، چیه! اصلا من میخوام اون بخش از وجود من خوشحال و راضی بشه!؟

شایدم هیچ منطقی نیست شاید ما آدما کلا همینیم. یه وقتایی یه چیزی رو میخوایم که با خواسته های دیگه خودمون تضاد دارن. 

کتاب تاریخچه خوشبختی به همین معضل اشاره میکنه. شاید الان وقت خوبیه که کاملش کنم و اگر نتیجه‌ی راهگشایی یافتم اینجا به اشتراک میزارم.